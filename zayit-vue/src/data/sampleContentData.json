{
  "bookId": 1,
  "bookTitle": "בראשית",
  "lines": [
    {
      "id": 1,
      "html": "<h2>פרק א</h2>"
    },
    {
      "id": 2,
      "html": "<span class='verse-num'>א</span> בְּרֵאשִׁית בָּרָא אֱלֹהִים אֵת הַשָּׁמַיִם וְאֵת הָאָרֶץ"
    },
    {
      "id": 3,
      "html": "<span class='verse-num'>ב</span> וְהָאָרֶץ הָיְתָה תֹהוּ וָבֹהוּ וְחֹשֶׁךְ עַל־פְּנֵי תְהוֹם וְרוּחַ אֱלֹהִים מְרַחֶפֶת עַל־פְּנֵי הַמָּיִם"
    },
    {
      "id": 4,
      "html": "<span class='verse-num'>ג</span> וַיֹּאמֶר אֱלֹהִים יְהִי אוֹר וַיְהִי־אוֹר"
    },
    {
      "id": 5,
      "html": "<span class='verse-num'>ד</span> וַיַּרְא אֱלֹהִים אֶת־הָאוֹר כִּי־טוֹב וַיַּבְדֵּל אֱלֹהִים בֵּין הָאוֹר וּבֵין הַחֹשֶׁךְ"
    },
    {
      "id": 6,
      "html": "<span class='verse-num'>ה</span> וַיִּקְרָא אֱלֹהִים לָאוֹר יוֹם וְלַחֹשֶׁךְ קָרָא לָיְלָה וַיְהִי־עֶרֶב וַיְהִי־בֹקֶר יוֹם אֶחָד"
    },
    {
      "id": 7,
      "html": "<span class='verse-num'>ו</span> וַיֹּאמֶר אֱלֹהִים יְהִי רָקִיעַ בְּתוֹךְ הַמָּיִם וִיהִי מַבְדִּיל בֵּין מַיִם לָמָיִם"
    },
    {
      "id": 8,
      "html": "<span class='verse-num'>ז</span> וַיַּעַשׂ אֱלֹהִים אֶת־הָרָקִיעַ וַיַּבְדֵּל בֵּין הַמַּיִם אֲשֶׁר מִתַּחַת לָרָקִיעַ וּבֵין הַמַּיִם אֲשֶׁר מֵעַל לָרָקִיעַ וַיְהִי־כֵן"
    },
    {
      "id": 9,
      "html": "<span class='verse-num'>ח</span> וַיִּקְרָא אֱלֹהִים לָרָקִיעַ שָׁמָיִם וַיְהִי־עֶרֶב וַיְהִי־בֹקֶר יוֹם שֵׁנִי"
    },
    {
      "id": 10,
      "html": "<span class='verse-num'>ט</span> וַיֹּאמֶר אֱלֹהִים יִקָּווּ הַמַּיִם מִתַּחַת הַשָּׁמַיִם אֶל־מָקוֹם אֶחָד וְתֵרָאֶה הַיַּבָּשָׁה וַיְהִי־כֵן"
    },
    {
      "id": 32,
      "html": "<h2>פרק ב</h2>"
    },
    {
      "id": 33,
      "html": "<span class='verse-num'>א</span> וַיְכֻלּוּ הַשָּׁמַיִם וְהָאָרֶץ וְכָל־צְבָאָם"
    },
    {
      "id": 34,
      "html": "<span class='verse-num'>ב</span> וַיְכַל אֱלֹהִים בַּיּוֹם הַשְּׁבִיעִי מְלַאכְתּוֹ אֲשֶׁר עָשָׂה וַיִּשְׁבֹּת בַּיּוֹם הַשְּׁבִיעִי מִכָּל־מְלַאכְתּוֹ אֲשֶׁר עָשָׂה"
    },
    {
      "id": 35,
      "html": "<span class='verse-num'>ג</span> וַיְבָרֶךְ אֱלֹהִים אֶת־יוֹם הַשְּׁבִיעִי וַיְקַדֵּשׁ אֹתוֹ כִּי בוֹ שָׁבַת מִכָּל־מְלַאכְתּוֹ אֲשֶׁר־בָּרָא אֱלֹהִים לַעֲשׂוֹת"
    },
    {
      "id": 36,
      "html": "<span class='verse-num'>ד</span> אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם בְּיוֹם עֲשׂוֹת יְהוָה אֱלֹהִים אֶרֶץ וְשָׁמָיִם"
    },
    {
      "id": 57,
      "html": "<h2>פרק ג</h2>"
    },
    {
      "id": 58,
      "html": "<span class='verse-num'>א</span> וְהַנָּחָשׁ הָיָה עָרוּם מִכֹּל חַיַּת הַשָּׂדֶה אֲשֶׁר עָשָׂה יְהוָה אֱלֹהִים וַיֹּאמֶר אֶל־הָאִשָּׁה אַף כִּי־אָמַר אֱלֹהִים לֹא תֹאכְלוּ מִכֹּל עֵץ הַגָּן"
    },
    {
      "id": 59,
      "html": "<span class='verse-num'>ב</span> וַתֹּאמֶר הָאִשָּׁה אֶל־הַנָּחָשׁ מִפְּרִי עֵץ־הַגָּן נֹאכֵל"
    },
    {
      "id": 60,
      "html": "<span class='verse-num'>ג</span> וּמִפְּרִי הָעֵץ אֲשֶׁר בְּתוֹךְ־הַגָּן אָמַר אֱלֹהִים לֹא תֹאכְלוּ מִמֶּנּוּ וְלֹא תִגְּעוּ בּוֹ פֶּן־תְּמֻתוּן"
    },
    {
      "id": 61,
      "html": "<span class='verse-num'>ד</span> וַיֹּאמֶר הַנָּחָשׁ אֶל־הָאִשָּׁה לֹא־מוֹת תְּמֻתוּן"
    }
  ],
  "metadata": {
    "totalLines": 1534,
    "totalChapters": 50,
    "language": "he",
    "hasVowels": true,
    "note": "Content is delivered as HTML lines that C# adds to the DOM dynamically"
  }
}
